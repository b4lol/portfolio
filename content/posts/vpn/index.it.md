---
title: "VPN Self-Hosted: Wireguard + Pi-Hole + Unbound"
description: "Crea la tua VPN privata con Wireguard, Pi-Hole e Unbound DNS. Blocca ads e tracker senza fidarti di provider commerciali. Guida completa in italiano."
summary: "Crea la tua VPN privata con Wireguard, Pi-Hole e Unbound DNS. Blocca ads e tracker senza fidarti di provider commerciali. Guida completa in italiano."
keywords: ["vpn", "vpn ita", "vpn self hosted", "wireguard", "pihole", "unbound dns", "wireguard ita", "vpn privacy"]
author: "b4lol"
date: 2026-01-15
lastmod: 2026-05-05
url: /vpn
series: ["Privacy Digitale", "Sicurezza"]
topics: ["self-hosting"]
faq:
  - question: "Perché creare una VPN self-hosted invece di usare una VPN commerciale?"
    answer: "Le VPN commerciali spesso guadagnano vendendo i tuoi dati. Con una VPN self-hosted hai il pieno controllo della connessione, puoi aggiungere filtri per ads e tracker e scegliere il paese del server."
  - question: "Di quali componenti ho bisogno per questo setup?"
    answer: "Servono tre componenti: Wireguard come server VPN per cifrare il traffico, Pi-Hole per bloccare pubblicità e tracker a livello DNS, e Unbound come DNS resolver locale per non dipendere da terze parti."
  - question: "Quanto costa mantenere una VPN self-hosted?"
    answer: "Il costo dipende dal provider VPS scelto e cambia spesso. In genere un setup entry-level parte da pochi euro al mese, ma conviene sempre controllare listino, banda inclusa e policy attuali prima di acquistare."
  - question: "Quale sistema operativo devo installare sul server VPS?"
    answer: "Si consiglia una distribuzione Debian-based come Debian o Ubuntu. Lo script di installazione di Wireguard e Pi-Hole sono ottimizzati per queste distribuzioni."
  - question: "Come posso collegare i miei dispositivi alla VPN?"
    answer: "Installa l'app Wireguard sul dispositivo, genera la configurazione sulla VPS con lo script e scansiona il QR code dal telefono. Su PC Linux, salva il file .conf in /etc/wireguard e usa wg-quick per attivare la connessione."
  - question: "Come verifico che la VPN e il blocco ads funzionino correttamente?"
    answer: "Visita vpntesting.com per controllare che il tuo IP corrisponda a quello del server VPN. Poi testa l'adblocker su d3ward.github.io/toolz/adblock.html: un risultato superiore al 70-80% indica che tutto funziona."
  - question: "Una VPN self-hosted mi rende completamente anonimo?"
    answer: "No. L'IP in uscita è usato solo da te, quindi è più facile da tracciare rispetto a una VPN condivisa. Inoltre il provider VPS può vedere il tuo IP reale, quindi è importante sceglierlo con attenzione."
howto:
  name: "Come creare una VPN self-hosted con Wireguard, Pi-Hole e Unbound"
  description: "Procedura per scegliere una VPS, installare Wireguard, aggiungere blocco DNS con Pi-Hole e usare Unbound come resolver locale."
  totalTime: "PT1H30M"
  supply:
    - "Server VPS Debian o Ubuntu"
    - "Dominio o indirizzo IP pubblico"
  tool:
    - "SSH"
    - "Wireguard"
    - "Pi-Hole"
    - "Unbound"
  steps:
    - name: "Scegliere il provider VPS"
      text: "Valuta giurisdizione, costi, banda inclusa, metodi di pagamento e policy del provider prima di acquistare il server."
      url: "/vpn#scelta-dellhosting-provider"
    - name: "Connettersi al server con SSH"
      text: "Accedi alla VPS via SSH, aggiorna il sistema e prepara l'ambiente di installazione."
      url: "/vpn#connessione-al-server-vps-con-ssh"
    - name: "Installare Wireguard"
      text: "Configura Wireguard come server VPN e genera i profili client per i dispositivi che useranno il tunnel."
      url: "/vpn#setup-della-vpn"
    - name: "Configurare Pi-Hole e Unbound"
      text: "Installa Pi-Hole per filtrare ads e tracker, poi configura Unbound come resolver DNS locale."
      url: "/vpn#configurazione-pihole-e-adlists"
    - name: "Esportare e testare le configurazioni"
      text: "Importa i profili Wireguard sui client e verifica IP pubblico, leak DNS e blocco pubblicità."
      url: "/vpn#test-di-funzionamento"
---

> **TL;DR** - In questa guida imparerai:
> - Come scegliere un hosting provider attento alla privacy
> - Come installare e configurare Wireguard come server VPN
> - Come aggiungere Pi-Hole per bloccare ads e tracker a livello DNS
> - Come configurare Unbound per risolvere i DNS in autonomia senza terze parti

## Sintesi

Una VPN self-hosted con Wireguard, Pi-Hole e Unbound cifra il traffico tra i tuoi dispositivi e una VPS, blocca molte richieste verso ads e tracker a livello DNS e risolve i domini senza dipendere da un resolver commerciale. Non rende anonimi: sposta la fiducia dal provider VPN al provider VPS.

Le VPN commerciali promettono privacy, ma spesso il loro modello di business si basa proprio sulla raccolta dei tuoi dati. L'alternativa? Costruirti la tua VPN personale. Con Wireguard, Pi-Hole e Unbound puoi avere una connessione cifrata, un blocco ads/tracker integrato e una risoluzione DNS completamente autonoma — il tutto sotto il tuo controllo. Ecco come fare.

Questa vuole essere una guida completa per effettuare il setup di una propria VPN utilizzando Wireguard e che filtra link pubblicitari e tracker grazie ad un filtro di AdBlocking fatto con Pi-Hole.

La guida è aperta a miglioramenti e consigli, descriverò la configurazione che trovo con il miglior rapporto usabilità/privacy, non sono un esperto di reti e la guida qua presente non vi permetterá di essere magicamente anonimi e irrintracciabili.  
  
Se volete darmi consigli, contribuire alla guida o effettuare traduzioni, potete effettuare una pull request su [GitHub](https://github.com/b4lol/portfolio).  

  

## Obiettivo

L'obiettivo finale di questa guida sarà quello di self-hostarci una VPN con un filtro per ads e tracker in maniera totalmente autonoma. Questa procedura comporta dei vantaggi e svantaggi rispetto all'utilizzo di una normale VPN commerciale:

### pro

*   Non doversi fidare di un provider VPN il cui modello di business, purtroppo, spesso è vendere i nostri dati personali
*   Possibilità di inserire filtri per pubblicità e trackers; alcune VPN offrono questo servizio, ma spesso di qualità molto precaria
*   Personalizzazione dell'esperienza: volete una VPN più veloce? Dei filtri pubblicitari specifici? Vorreste condividerla con tutta la famiglia? Con una vostra VPN potete gestirvi nel modo che preferite
*   Possibilità di scegliere la nazione e quindi anche la sede legale dei server da noleggiare (e sfruttare le migliori nazioni per privacy informatica)

### contro

*   Meno anon set sull'indirizzo IP: a meno che voi non condividiate la vostra vpn con molti familiari e amici, sarete gli unici ad utilizzare l'indirizzo IP in uscita della VPN; questo è uno svantaggio in quanto anche se esso non è direttamente collegato a voi è comunque un codice univoco che solo voi sfruttate ed usate. È quindi non ottimo per la privacy in quanto rende più facile tracciarvi
*   Anche se non regalate dati ad un fornitore VPN, nella maggior parte dei casi farete il set-up di questo sistema su una VPS (server a noleggio), sposterete quindi il vostro trust da un fornitore commerciale di questo servizio ad uno che noleggia server (che vedrà il vostro indirizzo IP quando utilizzate la VPN). È quindi fondamentale scegliere correttamente il provider di server o eseguire questo setup su una macchina connessa ad una rete internet non instestata a voi

## Scelta dell'hosting provider

Con hosting provider s'intende l'azienda che vi fornirà il server su cui fare il set-up presente in questa guida. È fondamentale trovare un hosting con una sede legale che tutela la vostra privacy (stati interessanti possono essere quelli fuori dai 5 eyes, fuori dalla nato o che hanno buone politiche sui dati informatici. Buoni esempi sono Islanda, Svezia, Svizzera, Gibilterra, ecc), che sembra essere affidabile (non ha fatto leak di dati per piccolezze o sembra lottare per dare meno dati possibili alle autorità) e che richieda meno dati personali possibili per utilizzare il proprio servizio (pagamenti in bitcoin, dominio tor, login senza conferme telefoniche, ecc).  

In questa guida vi consiglierò un paio di hosting provider, spesso quelli piccoli o con politiche di privacy interessanti sono più costosi delle grosse hosting company. È importante guardare anche che servizi ci vengono offerti per scegliere il server più adatto alle nostre necessità (potenza, capacità e velocità di banda, ecc).  

*   [VPSbG](https://www.vpsbg.eu/aff/1e5d9e): provider storico che spesso offre un buon equilibrio tra banda, semplicità e pagamenti.
*   [1984 Hosting](https://1984.hosting/): interessante se date peso alla giurisdizione islandese e a un catalogo di servizi piuttosto ampio.
*   [Njalla](https://njal.la/): opzione nota in ambito privacy, utile se vi interessa pagare in bitcoin e ridurre al minimo i dati condivisi.

**Importante:** prezzi, CPU, traffico incluso e policy possono cambiare spesso. Prima di comprare verificate sempre i listini e controllate che il provider consenta davvero il tipo di traffico che volete generare.

Esistono tanti altri servizi di VPS con differenti costi e trade-off dal punto di vista di privacy, sicurezza, costi ecc.. Potete tranquillamente fare un paio di ricerche online e non utilizzare obbligatoriamente quelli da me sopra citati.  
Una volta scelto il servizio di hosting consiglio caldamente di proseguire acquistando una macchina con sopra una distribuzione debian based (debian o ubuntu) e settando una password di accesso complessa.

## Connessione al server VPS con SSH

Come molti sapranno, per connettersi a server remoti, solitamente si utilizza SSH: un protocollo integrato nel terminale di linux con cui collegarsi a server o pc distanti. Per connetterci alla nostra VPS apriamo un terminale su un qualsiasi nostro pc e diamo il comando:  
  
`ssh [nome utente]@[indirizzo ip]`  
  
un esempio potrebbe essere: ssh root@192.34.33.25 (root è solitamente il nome utente mentre il numero seguente è l'indirizzo IP del server, solitamente è possibile trovarlo nelle informazioni della macchina da voi acquistata sul sito di hosting). Una volta dato il comando basterà inserire la password precedentemente impostata per fare l'accesso al server.  
  
Una volta connessi in SSH possiamo dare il comando:  
  
`sudo apt update && sudo apt upgrade -y`  
  
in modo da aggiornare tutti i pacchetti del nostro sistema operativo.  
In questa guida andremo a seguire un setup per la sicurezza del nostro server semplice e minimale (in modo che si adatti a tutti gli utenti), se volete usare setup più avanzati vi consiglio di cercare online come effettuare login sul proprio server utilizzando una chiave pubblica ssh.  
  
Andiamo infine a dare il comando:  
  
`sudo apt install fail2ban`  
  
per andare ad installare questo leggerissimo software che permette di limitare l'accesso in caso di troppe password errate sul nostro server (e quindi migliorare leggermente la sicurezza di esso).

## Setup della VPN

Ora che abbiamo effettuato tutte le procedure preliminari per rendere più sicura e aggiornata la nostra VPS possiamo procedere al vero setup, andiamo ad installare wireguard con i seguenti comandi:  

Questo script è una soluzione di convenienza mantenuta da terzi: prima di eseguirlo, verificate sempre che il repository sia ancora attivo e coerente con il setup che volete realizzare.

```
curl -O https://raw.githubusercontent.com/angristan/wireguard-install/master/wireguard-install.sh
chmod +x wireguard-install.sh
./wireguard-install.sh
```

a questo punto andiamo anche ad installare pi-hole (il software che useremo come filtro pubblicitá, tracker e analytics):

`curl -sSL https://install.pi-hole.net | bash`

durante l'installazione scegliete come interfaccia di rete "wg0", usate l'opzione custom dns (non così importante, la andiamo comunque a sovrascrivere dopo) e completate il wizard. Al termine dell'installazione, impostiamo la password per accedere all'interfaccia web:

`pihole setpassword`

Salvatevi la password scelta, ci servirá in seguito.

Andiamo ora ad installare unbound, un software per avere un DNS resolver locale veloce (per fare una semplificazione ci servirá per avere il nostro setup finale completo, efficente e veloce).

`sudo apt install unbound`

ed andiamo a configurarlo con:

`nano /etc/unbound/unbound.conf.d/pi-hole.conf`

Incollate questa configurazione all'interno del file:

```
server:
    verbosity: 0
    interface: 127.0.0.1
    port: 5335
    do-ip4: yes
    do-udp: yes
    do-tcp: yes
    do-ip6: yes
    prefer-ip6: no
    harden-glue: yes
    harden-dnssec-stripped: yes
    use-caps-for-id: no
    edns-buffer-size: 1472
    prefetch: yes
    prefetch-key: yes
    minimal-responses: yes
    cache-min-ttl: 300
    cache-max-ttl: 86400
    serve-expired: yes
    msg-cache-size: 50m
    rrset-cache-size: 100m
    num-threads: 1
    so-reuseport: yes
    so-rcvbuf: 4m
    so-sndbuf: 4m
    private-address: 192.168.0.0/16
    private-address: 169.254.0.0/16
    private-address: 172.16.0.0/12
    private-address: 10.0.0.0/8
    private-address: fd00::/8
    private-address: fe80::/10
```

andiamo quindi a riavviare unbound:

`sudo systemctl restart unbound`

a questo punto abbiamo correttamente preparato il dns locale. Andiamo a configurare Pi-hole per usare unbound come DNS upstream. In Pi-hole v6 la configurazione si gestisce tramite il file `/etc/pihole/pihole.toml`, l'interfaccia web oppure la CLI. Il modo più semplice è usare la CLI di FTL:

```
sudo pihole-FTL --config dns.upstreams '["127.0.0.1#5335"]'
sudo pihole-FTL --config dns.listeningMode 'local'
sudo pihole-FTL --config dns.dnssec 'false'
```

Questi comandi dicono a Pi-hole di usare unbound (porta 5335) come unico DNS upstream e di ascoltare solo sulle interfacce locali. Se preferite potete impostare lo stesso valore anche dalla web UI, ma in Pi-hole v6 la vecchia sintassi `pihole --config` non è più quella corretta.

## Configurazione PiHole e AdLists

La parte a riga di comando é ormai finita, ce l'hai fatta guerriero! 🎉
A livello teorico in questo momento é gia tutto funzionante, andiamo peró prima di utilizzare la VPN ad aggiungere dei filtri per la pubblicità!
Aprite un browser qualsiasi e nella barra di ricerca digitate:

`http://{indirizzo ip della vpn}/admin`
esempio: http://84.177.121.221/admin

A questo punto dovreste vedere la pagina di login di Pi-Hole (il nostro sistema di filtro pubblicitá, tracker e analytics). Usate la password che avete impostato con `pihole setpassword`. Una volta effettuato l'accesso, andiamo nella sezione **Domains / Adlists** (nel menu laterale) ed aggiungiamo delle liste di vari domain da bloccare. Di questo argomento si puó discorrere ore, il concetto di base é che se aggiungiamo decine di fonti a caso bloccheremo tantissimo...troppo, andando quindi a far smettere di funzionare molti siti web o funzioni di applicazioni su nostri dispositivi. Conviene usare poche liste e tendenzialmente fatte da persone di cui ci fidiamo almeno parzialmente. Vi lascio qua sotto alcune delle principali e più famose, in caso vogliate ampliare la sezione vi lascio l'onere di farlo in autonomia in quanto in base alle configurazioni ci potrebbero essere diversi pro o contro.

```
https://raw.githubusercontent.com/StevenBlack/hosts/master/hosts
https://adaway.org/hosts.txt
https://v.firebog.net/hosts/AdguardDNS.txt
https://v.firebog.net/hosts/Easyprivacy.txt
https://winhelp2002.mvps.org/hosts.txt
```

Una volta inserite le varie blocklist, andate su **Tools → Gravity** e avviate l'aggiornamento per attivare le liste. In caso di problemi con alcuni siti (io per esempio in passato con alcune liste avevo avuto problemi con i link "t.co" di twitter) basterá aggiungere il sito alla sezione **Domains → Whitelist** in modo da escluderlo dai siti da bloccare. Ogni volta che effettuate modifiche andate poi a fare update gravity per renderle effettive.

## Esportazione delle configurazioni

Andiamo ora ad attivare la configurazione sui nostri dispositivi. Iniziamo dai telefoni:  
  
Installiamo sul nostro dispositivo l'applicazione [Wireguard](https://www.wireguard.com/install/), una volta fatto apriamo il terminale della nostra VPS e diamo il comando:  
  
`bash wireguard-install.sh`  
  
selezioniamo "add new client", diamo un nome a scelta, selezioniamo come DNS "current system resolver". Ora ci verrá mostrato un QRcode, con la nosta app mobile di wireguard andiamo a scannerizzarlo, dopo averlo fatto ci dovrebbe mostrare una schermata del genere:  



  
Nella sezione "DNS servers" andiamo ad inserire l'indirizzo ip della nostra VPS, verifichiamo che nella sezione "Endpoint" sia presente lo stesso indirizzo IP più la scritta ":51820" che indica la porta, fatto questo ci basterá salvare e attivare la VPN!  
  
Per i pc la procedura è simile, ci basterá installare Wireguard, generare la configurazione sulla VPS (usate il comando spiegato sopra, nella procedura android), per poi copiarla nel pc:

*   Su Windows, la configurazione è da inserire nell'interfaccia grafica di Wireguard
*   Su Linux, la configurazione è da salvare in un file con estensione .conf nella cartella /etc/wireguard (ad esempio, vpn.conf), per poi attivare la VPN col comando da terminale:  
      
    `sudo wg-quick up {nome del file .conf}`  
      
    mentre per spegnerela:  
      
    `sudo wg-quick down {nome del file .conf}`

  
anche su pc, prestiamo attenzione ad avere modificato le sezioni 'DNS server' e 'Endpoint' con l'indirizzo IP del nostro server.

## Test di funzionamento

Ora che abbiamo pronta e attiva la nostra VPN andiamo a testare che funzioni tutto correttamente. Prima di tutto su un qualsiasi browser visitiamo il sito [VPN testing](https://vpntesting.com/) e avviamo un test. Verificate che tutti gli indirizzi IP e localizzazioni che vi vengono mostrate a schermo non siano quelle del vostro paese di origine ma del server VPN.  
  
Se tutto é corretto procediamo al test, non della VPN stessa, ma dell' adblocker, visitando il sito [AdBlock test](https://d3ward.github.io/toolz/adblock.html). Se il risultato finale é maggiore del 70/80% vuol dire che tutto funziona correttamente (aggiungendo più o meno blacklist a Pi-Hole i risultati di questo test potrebbero variare). Prestate attenzione a disattivare temporaneamente eventuali estensioni di AdBlock del vostro browser per non avere risultati falsati. Anche il browser che utilizzate potrebbe influire sui risultati del test.  
  
Se entrambe le prove vengono passate correttamente sei un vero drago e sei riuscito a seguire perfettamente questa guida!! 🐉

## Conclusioni

Questo é uno dei tanti set-up possibili per crearsi una server VPN. Come ogni tipo di configurazione é possibile eseguire modifiche per adattare il servizio ai propri trade-off. Quello presentato in questa guida é, a mio parere, un buon bilanciamento tra sicurezza, funzionalitá e privacy. Se hai proposte di miglioramento, hai trovato errori puoi aiutarmi e far sentire la tua voce sul [repository github](https://github.com/b4lol/portfolio).

---

## Guide Correlate

- **[Nodo Tor: Setup Completo](/tor)** - Contribuisci alla rete Tor installando il tuo relay
- **[Come Creare un Threat Model](/threat-model)** - Il primo passo per proteggere la tua privacy
- **[Privacy su Android](/android)** - Configurazione completa per un telefono de-googled
- **[La Guida Definitiva su GrapheneOS](/graphene)** - Il miglior sistema operativo per la privacy mobile
